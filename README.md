# Hotel booking demand
***Hotel booking demand*: Predire le cancellazioni delle prenotazioni** \
*Progetto di Programmazione di applicazioni Data Intensive* \
Corso: Ingegneria e scienze informatiche, Cesena \
*Andrea Giulianelli*


Il dataset contiene informazioni su prenotazioni di due tipologie di hotel: 
- *resort hotel (H1)*: il resort, nella maggior parte dei casi, è la destinazione. Spesso si trovano in aree molto suggestive e rilassanti, fuori città e lontano da tutto. Le persone visitano un resort per allontanarsi dalla città e da qualsiasi fonte di stress. Inoltre, chi visita un resort probabilmente farà l'intera vacanza al suo interno e non viaggerà molto intorno ad esso;
- *city hotel (H2)*: probabilmente sono gli hotel più diffusi. Propongono una sistemazione e pasti ai turisti. Le persone, spesso, vengono da ogni parte del mondo per alloggiare nell'hotel in modo da poter esplorare la città designata. Quindi i city hotel, nonostante tutti i comfort e i servizi aggiuntivi, sono un luogo in cui alloggiare e non la destinazione effettiva del viaggio. La destinazione effettiva è la città da visitare.

Ogni istanza rappresenta una prenotazione.
Il dataset contiene prenotazioni che vanno da Luglio 2015 ad Agosto 2017 includendo anche le prenotazioni che poi sono state cancellate.

Entrambi gli hotel analizzati si trovano in Portogallo, precisamente H1 è un resort in Algarve, mentre H2 è un hotel nella città di Lisbona.

**L'obiettivo di questo progetto è predire la cancellazione delle prenotazioni**; perciò la variabile da predire è **discreta binaria** (cancellata/non cancellata).
